*42-

eum ante Hermogenem scripsisse;·quod inde colligi pot-
est, quod Demetrius, si post illum scripsisset, haud dubie
multa ex eius libro in suum transtulisset.

ξ 21. Ex eodem Syriani loco discimus ab Hipparcho
quodam, cuius apud nullum alium ex auctoribus veteribus
mentio fit, quinque genera dicendi esse instituta, e quibus
quattuor fuisse eadem atque quae Demetrius tractaverit,
quintum γραφικόν vocatum esse. Hac voce manifestum
est id genus elocutionis ab Hipparcho appellatum esse,
quod imprimis Isocrates eiusque auditores coluerunt. De
γραφικῇ λέξει iam Aristoteles Rhet. III, 12 disserit3 ei
τὴν ἀγωνιστικὴν opponit et hanc in pronunciandum tan-
tum, illam in legendum tantum docet convenire. Isocra-
team autem elocutionem ad legendum tantum , non ad
pronunciandum convenire multi auctorum veterum do-
cuerunt, ut Hieronymus eo fragmentO, quod et Philode-
mus De arte rhetor. IV col. 18 v. 13 (ed. Spengel Abh.
der philos-philol. Cl. der Bayr. Akad. III p. 223) et Dio-
nysius Halic. De Isocr. 13 p. 560, 7 servaverunt. Qua
ratione usus Hipparchus quinque illa genera instituisse
mihi videatur, ξ 10 exposui. Qua autem re Demetrius
commotus sit, ut genus graphicum non tractaret, ego non
persplclo.

ξ 22. Restat ut ea, quae de historia doctrinarum
ad genera dicendi pertinentium contendi posse demon-
stravi, summatim colligam.

Primus ut videtur genera dicendi Theophrastus in-
stituit. Is secutus ea, quae Aristoteles Poet. c. 22 init.
et Rhetor. III c. 2 init. dixerat, tria esse genera docuit,
sublime tenue medium; quae pervulgata sunt et multa

