...13—

elocutione artificiosa opus esse censent et imprimis De-
mosthenis elocutionem summa arte perfectam esse do-
cent.“

Verum est Alcidamantem et Aristotelem docere ad
eas orationes quae dicantur elocutionem artificiosam non
convenire. Demetrium autem aliter sentire de vehementi
genere iam inde apparet, quod in iis quae de hoc genere
exponit Demosthenis elocutionem ‚ quae artificiosa est,
tantopere respicit. Quod autem Liers putat artem, quae
·in elocutione Demosthenica insit, prioribus temporibus
non esse animadversam, et hanc ob causam Aristotelem
Demosthenis rationem nullam habuisse, id prorsus falsum
est. Nam ‚ ut non dicam vix posse intellegi quomodo
homines fugere potuerit elocutionem Demosthenicam artis ‘
plenam esse, iam Aeschines hanc artem sensit, cf. eius
orat. 2, 4 ,ἐφοβήθην ..... μή τινες ὑμῶν ἀγνοήσωσί με
ψυχαγωγηθέντες τοῖς ἐπιβεβουλευμένοις καὶ κακοήθεσι
τούτοις ἇντιθέτοις“ et 3, 229 ,ὅταν δ’ ἐξ ὀνομάτων συγ-
κείμενος ὄῖνθρωπος, καὶ τούτων πικρῶν καὶ περιέργων,
ἔπειτα ἐπὶ τὴν ἁπλότητα καὶ τὰ ἔργα καταφεύγῃ, τίς ἂν
ἆνάσχοιτο;“ Neque dubium esse mihi videtur, quin haec
ars ipsa Aristoteli displicuerit, quoniam eam ad eas
orationes quae dicuntur non convenire docet. Ipsum
autem Demetrium bene cognovisse Demosthenem arte
usum esse in elocutione inde apparet, quod multas di-
ctiones artificiosiores exemplis ex illius orationibus sumptis
illustrat, ut figuras ἐξ 263-270 et eas dictiones quae
etiam in genere sublimi locum habent ἐξ 272 seq. Neque
igitur a genere vehementi artem omnino abhorrere De-
metrius docet, sed tantum artem nimiam; neque in eo
maxime valere naturam ipsam, sed naturae speciem. Qua
in re prorsus consentit cum Dionysio Halic. et posteriori-

