—21-

toribuS, qui tria genera tractaverunt, nonnulli docuerunt
uni cuique generi probabili agnatum esse genus vitiosum
(ut Cornificius IV, 15. 16; Cicero et Dionysius de hac
re silent). Hoc utrum Theophrastus iam docuerit necne,
nescitur.

Addendum est doctrinam Theophrasteam ‚ ut inter
omnes ad genera dicendi pertinentes antiquissima fuit,
ita ex omnibus unam ut videtur pervulgatam esse; itaque,
postquam aliae a rhetoribus excogitatae et foras datae
sunt, in usu versari non desiit, sed etiam per complura
post Chr. n. saecula apud multos valuit, cf. Liers Stil-
arten p. 704.

ξ 9. Age hanc doctrinam Theophrasto-Dionysianam
cum Demetriana comparemus. Id qui adhuc fecerunt,
parum accurate rem tractaverunt. Ut enim recte intelle-
gamus quae sint discrimina inter illas doctrinae, inqui-
rendum est quae sit utriusque rati03 quod nemo adhuc
fecit. Hoc autem eo modo facillime cognoscemuS‚ ut re-
spiciamus ea quae rhetores de elocutionis ἀρεταῖς vel
ἰδέαις docuerunt. Qua de re breviter nunc exponam, in
universum Liersium secutus , qui in eam commentatione
cui inscripsit „Zur Geschichte der rhetorischen Ideen-
lehre“ (Fleckeiseni Annal. philol. vol. 131 p. 577 seqq.)
primus accuratius et optimo cum fructu inquisivit, cum
antea ideae ne recte discernerentur quidem a generibus
dicendi.

Ab Aristotele in Rhet. III hae virtutes elocutionis
tractantur: ἑλληνίζειν, quo nomine et puritas et perspi-
cuitas sermonis comprehenduntur, c. 53 ὄγκος et συντο-
μία, c. 63 τὸ πρέπον, quo comprehenduntur τὸ ἠθικὸν,
τὸ παθητικὸν, τὸ τοῖς ὑποκειμένοις πράγμασιν ἀνάλογον,

